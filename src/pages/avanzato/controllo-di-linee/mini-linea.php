<h1>Controllo di mini-linee</h1>

<p>Nelle pagine precedenti abbiamo visto l'importanza di controllare le linee più critiche soprattutto nella fase
finale della partita. Tali linee critiche sono le diagonali principali, i controbordi e le diagonali C.</p>

<p>Tuttavia il controllo di linee può essere utilizzato fin dall'apertura.</p>

<p>Osserva, per esempio, la posizione del diagramma <span data-board-ref="esempio-1"></span>.</p>

<board data-type="show" data-label="esempio-1" data-file="mini-linee-esempio-1.json"></board>

<p>Le pedine <b>D5</b> ed <b>E4</b> sono nere e formano una piccola diagonale controllata dal nero.
Nel diagramma <span data-board-ref="esempio-1-evidenzia"></span> ho evidenziato la diagonale con il tratto nero.</p>

<board data-type="show" data-label="esempio-1-evidenzia" data-file="mini-linee-esempio-1-evidenzia.json"></board>

<p>Queste <i>mini-diagonali</i> sono molto importanti in fase di apertura perché limitano molto la mobilità
dell'avversario. Inoltre una mini-diagonale di questo tipo rappresenta sempre un posizione centrale e quindi
centripeta.</p>

<p>Nota che il bianco, in una posizione come questa, vorrebbe poter voltare una delle due pedine che formano la
mini-diagonale in modo da poter giocare una mossa ideale nella direzione opposta. Ma spesso non è facile ottenere
la giusta pedina di sponda e, provandoci, si ottiene solo di rafforzare la posizione di centro di chi la controlla.</p>

<p>Nella posizione proposta, per esempio, il bianco ha due possibilità di <i>tagliare</i> questa mini-diagonale.
Ne vedi il risultato nei diagrammi <span data-board-ref="esempio-1-B4"></span> e
<span data-board-ref="esempio-1-D2"></span>.</p>

<gather>
    <board data-type="show" data-label="esempio-1-B4" data-file="mini-linee-esempio-1-B4.json"></board>
    <board data-type="show" data-label="esempio-1-D2" data-file="mini-linee-esempio-1-D2.json"></board>
</gather>

<p>Il vantaggio che si ottiene dal controllo di una <i>mini-linea</i> è chiaramente temporaneo perché presto
arriveranno altre pedine sulla linea stessa e più difficile sarà il controllo. Inoltre più pedine ci saranno
minore sarà il vantaggio derivante dal controllo... a meno ché non sia una delle linee critiche per il finale.</p>