<h1>Controllo di mini-linee</h1>

<p>Nelle pagine precedenti abbiamo visto l'importanza di controllare le linee più critiche soprattutto nella fase
finale della partita. Tali linee critiche sono le diagonali principali, i controbordi e le diagonali C.</p>

<p>Tuttavia il controllo di linee può essere utilizzato fin dall'apertura.</p>

<p>In apertura, chiaramente, ci sono poche pedine sulla othelliera. Le linee quindi sono corte, formate da due, tre
o quattro pedine. Per questo preferisco chiamarle <i>mini-linee</i>, proprio per sottolineare il loro carattere
di brevità.</p>

<p>Tra queste sono più significative le <i>mini-diagonali</i> che sembrano avere una rilevanza strategica
maggiore rispetto alle <i>mini-righe</i> e <i>mini-colonne</i>.</p>

<p>Il controllo delle mini-linee in apertura ha gli stessi effetti del controllo delle linee critiche nel finale.</p>

<div class="card border-primary mb-3">
	<div class="card-header">Definizione</div>
	<div class="card-body">
		<p class="card-text">Chiamiamo <b>mini-linea</b> una linea controllate da un colore
            formata da due, tre o quattro pedine.</p>
        <p class="card-text">Chiamiamo <b>mini-diagonale</b> una mini-linea di pedine in diagonale.</p>
        <p class="card-text">Chiamiamo <b>ordine</b> il numero di pedine che formano la mini-linea.</p>
	</div>
</div>

<h2>Perché sono importanti</h2>

<p>Osserva la posizione del diagramma <span data-board-ref="esempio-1"></span>.</p>

<board data-type="show" data-label="esempio-1" data-file="mini-linee-esempio-1.json"></board>

<p>Le pedine <b>D5</b> ed <b>E4</b> formano una mini-diagonale di ordine 2 controllata dal nero.
Nel diagramma <span data-board-ref="esempio-1-evidenzia"></span> ho evidenziato la mini-diagonale con il tratto nero.</p>

<board data-type="show" data-label="esempio-1-evidenzia" data-file="mini-linee-esempio-1-evidenzia.json"></board>

<p>Queste <i>mini-diagonali</i> garantiscono almeno tre vantaggi:</p>

<ul>
    <li>limitano la mobilità dell'avversario: nell'esempio il bianco non può giocare né in <b>C6</b> né in <b>F3</b>;
    è come se a est e a ovest il bianco avesse due muri da quattro pedine;</li>
    <li>rappresentano sempre un posizione centrale e quindi centripeta: nell'esempio il nero ha il controllo del centro
        e il bianco ha un'alta influenza;</li>
    <li>rendono difficile all'avversario prendere il controllo del centro: se, in una posizione simile a quella
        dell'esempio, il bianco potesse a giocare in <b>C6</b> o in <b>F3</b>, non volterebbe le pedine lungo la mini-diagonale
    controllata dal nero.</li>
</ul>

<p>In una posizione come questa il bianco vorrebbe poter voltare una delle due pedine che formano la
mini-diagonale in modo da poter giocare una mossa ideale nella direzione opposta. Ma spesso non è facile ottenere
la giusta pedina di sponda e, provandoci, si ottiene solo di rafforzare la posizione di centro di chi la controlla.</p>

<p>Nella posizione proposta, per esempio, il bianco ha due possibilità di <i>tagliare</i> questa mini-diagonale.
Ne vedi il risultato nei diagrammi <span data-board-ref="esempio-1-B4"></span> e
<span data-board-ref="esempio-1-D2"></span>.</p>

<gather>
    <board data-type="show" data-label="esempio-1-B4" data-file="mini-linee-esempio-1-B4.json"></board>
    <board data-type="show" data-label="esempio-1-D2" data-file="mini-linee-esempio-1-D2.json"></board>
</gather>

<p>Certamente il vantaggio che si ottiene dal controllo di una <i>mini-linea</i> è temporaneo: presto
    arriveranno altre pedine sulla linea stessa e più difficile sarà mantenere il controllo.
Tuttavia più a lungo si riuscirà a mantenere questo controllo maggiore sarà il vantaggio derivante.</p>

<h2>Esempi di aperture con mini-diagonali</h2>

<p>Nel primo esempio la situazione era sicuramente a favore del nero. Ma queste mini-linee, in particolare le
    mini-diagonali, compaiono anche in aperture molto più equilibrate.</p>

<p>Il diagramma <span data-board-ref="rose-bill"></span> ti mostra una sequenza considerata pari di un'apertura
    molto nota e molto giocata.</p>

<board data-type="show" data-label="rose-bill" data-file="mini-linee-rose-bill.json"></board>

<p>I diagrammi <span data-board-ref="keisuke"></span>, <span data-board-ref="mako"></span> e
<span data-board-ref="leader"></span> mostrano varianti dell'apertura Tigre presentata nel diagramma
<span data-board-ref="rose-bill"></span>. Come vedrai in tutte queste aperture l'attenzione del nero si
concentra nella formazione di mini-diagonali. (Questi esempi sono stati proposti dal maestro
Mauro Perotti.)</p>

<gather>
    <board data-type="show" data-label="keisuke" data-file="mini-linee-keisuke.json"></board>
    <board data-type="show" data-label="mako" data-file="mini-linee-mako.json"></board>
    <board data-type="show" data-label="leader" data-file="mini-linee-leader.json"></board>
</gather>

<p>Quello che emerge è che, nelle prime fasi dell'apertura, il controllo di una mini-linea (in particolare
di una mini-diagonale) e il controllo del centro sembra strategie sovrapponibili.</p>

<h2>Riassumendo</h2>

<div class="card border-primary mb-3">
	<div class="card-header">Strategia</div>
	<div class="card-body">
        <p class="card-text">In apertura fai attenzione alla formazione delle <b>mini-linee</b> e in particolare delle <b>mini-diagonali</b>.</p>
	</div>
</div>

<h2>Tocca a te</h2>

<board data-type="quiz" data-label="quiz-2" data-file="mini-linee-quiz-2.json"></board>

<p>L'esercizio del diagramma <span data-board-ref="quiz-1"></span> è piuttosto difficile, ma ci puoi riuscire
se ti concentri bene sull'obiettivo.</p>

<board data-type="quiz" data-label="quiz-1" data-file="mini-linee-quiz-1.json"></board>
