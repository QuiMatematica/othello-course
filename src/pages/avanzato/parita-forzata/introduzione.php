<h1>La parità forzata</h1>

<p>Quando ho introdotto la <a href="../../intermedio/parita/chapter.php">parità</a>,
    nella sezione intermedia, ho definito il concetto di
regione chiusa. Riprendo qui la medesima definizione.</p>

<div class="card border-primary mb-3">
	<div class="card-header">Definizione</div>
	<div class="card-body">
		<p class="card-text">Chiamiamo <b>regione chiusa</b> un gruppo di caselle vuote adiacenti.</p>
	</div>
</div>

<p>In questo nuovo capitolo della sezione avanzata approfondiremo l'argomento analizzando, in particolare,
le regioni chiuse in cui uno dei due colori non ha mosse legali.</p>

<div class="card border-primary mb-3">
	<div class="card-header">Definizione</div>
	<div class="card-body">
		<p class="card-text">Parliamo di <b>parità forzata</b> quando in una regione chiusa
            uno dei due colori non ha mosse legali.</p>
	</div>
</div>

<h2>Parità forzata in regione dispari</h2>

<p>Abbiamo visto come sia vantaggioso giocare in una regione dispari: l'alternanza delle mosse
potrebbe permetterci di giocare anche l'ultima mossa.</p>

<p>Per cui è un grosso problema se non abbiamo mosse legali in un regione dispari. Significa che solo
    il nostro avversario potrà muovere per primo, quindi ci ritroveremo con una regione pari.</p>

<p>La situazione si aggrava se è il bianco a non poter muovere nella regione dispari. Significa che
ha perso la parità globale e, probabilmente, anche la partita.</p>

<p>Al contrario sarà molto interessante formare regioni dispari di parità forzata in cui è il nostro
avversario a non poter muovere per primo.</p>

<p>E questo può essere un interessante obiettivo per il nero, che otterrebbe così la parità globale.</p>

<h2>Parità forzata in regioni pari</h2>

<p>Il ragionamento si capovolge, ovviamente, se pensiamo alla parità forzata in una regione pari.</p>

<p>Ma attenzione. Sono molto interessanti per il nero delle regioni di due caselle in cui non ha mosse
legali. Si parla, in questo caso, di <a href="iperparita.php">iper parità.</a>.</p>

<p>Se invece le caselle sono quattro (o più), la forza della regione diminuisce perché l'avversario,
il bianco, può applicare la tecnica che è nota come <a href="alimentare.php">alimentare le mosse
        dell'avversario.</a></p>

<h2>Buchi neri</h2>

<p>Concludono questo capitolo un paio di esempi di regioni chiuse formate da un'unica casella,
denominate <a href="buchi-neri.php">buchi neri</a>.</p>