    <h1>Definizioni per lo studio dei cinque</h1>

    <p>Nella <a href="chapter.php">pagina precedente</a> abbiamo visto un caso generale di attacco a un cinque.
        Fai però attenzione: <b>non sempre l'attacco funziona</b>, ci sono cioè delle situazioni in cui
    il colore attaccato riesce a salvare l'intero lato e a conquistare anche l'angolo ceduto.
    Dobbiamo quindi imparare a distinguere quando il cinque è attaccabile e quando il cinque non è
        attaccabile.</p>

    <p>Per rendere più semplice lo studio delle diverse situazioni,
        nelle parti teoriche delle pagine successive
        vedremo posizioni
        in cui il cinque sarà del bianco e nel bordo sud tra la casella B8 e la casella F8.<p>

    <p>Nel diagramma 1 è mostrato un cinque posto nella situazione descritta.</p>

        <div class="card mx-auto board-card my-3">
			<div class="card-body">
				<div class="match-file-board" data-file="attacchi-ai-5.json"></div>
			</div>
			<div class="card-footer text-body-secondary text-center">
    			Diagramma 1: un cinque sul bordo sud.
			</div>
		</div>

    <p>Considerando la situazione di studio del diagramma 1, introduciamo le seguenti definizioni.</p>

        <div class="card border-primary mb-3">
			<div class="card-header">Definizioni</div>
			<div class="card-body">
				<p class="card-text">Le pedine C7, D7, E7 e F7 formano il <b>controbordo</b> del cinque.</p>
				<p class="card-text">Se il controbordo del cinque è occupato da caselle bianche (colore attaccato) si dice
                    che il cinque è <b>pieno</b>.</p>
				<p class="card-text">Le pedine G6, G5, G4 e G3 formano il <b>controbordo adiacente</b> al cinque.</p>
			</div>
		</div>

    <p>Nella prima parte di questo capitolo vedremo posizioni in cui le caselle F7 e G6 saranno occupate.
        Sono le situazioni più comuni e più facili da analizzare:
        alla fine dello studio formuleremo delle <a href="attacchi-ai-5-riassunto.php">regole</a>,
        per individuare facilmente quali cinque sono attaccabili e quali no.</p>

    <p>Solo alla <a href="attacchi-ai-5-esempi.php">conclusione del capitolo</a>, invece,
        vedremo alcune situazioni in cui la casella F7 o la casella G6
    non saranno occupate:
    saranno posizioni su cui non sarà possibile estrapolare delle regole generali e andranno analizzate di
    volta in volta.</p>

    <p>Negli esercizi, invece, dovrai risolvere situazioni in cui il colore attaccato
    può essere diverso o in cui il cinque si trova in posizioni diverse.</p>