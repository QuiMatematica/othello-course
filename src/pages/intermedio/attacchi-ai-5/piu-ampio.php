<h1>Una visione più ampia per gli attacchi ai cinque</h1>

<p>L'analisi di una posizione e la scelta della mossa successiva non può limitarsi all'applicazione di un'unica
strategia o un'unica tattica. Questo significa che se il tuo avversario ha un cinque attaccabile, non è detto
che attaccarlo, e attaccarlo subito, sia la scelta migliore. Devi vagliare la tua possibilità anche alla luce
    di tutte le altre strategie.</p>

<p>Limitandoci, per ora, agli elementi che già conosci, ci sono alcune domande a cui dovresti rispondere prima di
    sferrare l'attacco a un cinque.</p>

<ul>
    <li>Quanto è vantaggioso per il tuo avversario, l'attaccato, prendere l'angolo che stai cedendo?
    Più in dettaglio:
        <ul>
            <li>Chi ha la parità nella regione di attacco (regione rossa nel diagramma 1)?</li>
            <li>Qual è l'effetto della presa dell'angolo sul bordo adiacente (regione gialla)?</li>
            <li>Quanti tempi di gioco guadagna l'avversario?</li>
        </ul>
    </li>
    <li>Quanto è vantaggioso per te, l'attaccante, prendere il cinque e l'angolo?
        Più in dettaglio:
        <ul>
            <li>Chi ha la parità nella regione opposta all'attacco (regione blu)?</li>
            <li>Qual è l'effetto della presa dell'angolo sul bordo adiacente (regione viola)?</li>
            <li>Quanti tempi di gioco guadagni?</li>
        </ul>
    </li>
</ul>

<div class="card mx-auto board-card my-3">
    <div class="card-body">
        <div class="match-file-board" data-file="piu-ampio-schema.json"></div>
    </div>
    <div class="card-footer text-body-secondary text-center">
        Diagramma 1.
    </div>
</div>

<p>In questa pagina ti mostrerò alcuni esempi, non esaustivi, delle diverse situazioni che si possono creare
e di quale sia l'effetto in termini di vantaggio.</p>

<p>Anche in questa pagina tutti gli esempi vedono un cinque sul bordo sud da B8 a F8. L'attaccante quindi è il nero
che giocherà in G7. Sul bordo nord è presente un cinque nero.
    Anche se non sempre saranno le mosse migliore, vedremo il nero attaccare il cinque in G7 e il bianco accettare
    l'angolo H8 offerto. Misureremo il vantaggio derivante
dalla situazione in termini di punteggio finale della partita.</p>

<h2>Massimo vantaggio per l'attaccante</h2>

<p>Osserva la posizione del diagramma 2.</p>

<div class="card mx-auto board-card my-3">
    <div class="card-body">
        <div class="match-file-board" data-file="piu-ampio-es1-a.json"></div>
    </div>
    <div class="card-footer text-body-secondary text-center">
        Diagramma 2.
    </div>
</div>

<p>In questa posizione non solo il nero può attaccare il cinque bianco, ma ha anche altri vantaggi.</p>
<ul>
    <li>La regione di attacco (sud-est) è dispari, quindi sarà il nero a chiuderla giocandovi l'ultima mossa.</li>
    <li>La regione opposta (sud-ovest) è pari. Ma se il nero gioca in A8, poi il bianco non potrà giocare in B7.
    Il nero può giocare entrambe le mosse.</li>
    <li>Il bordo est è già del bianco, quindi prendendo H8 il bianco ottiene solo di stabilizzare quel bordo. Ma
    non avrà accesso all'angolo H1.</li>
    <li>Il bordo ovest è del bianco, quindi prendendo A8 il nero può poi giocare in A1 e ottenere anche tutto il bordo.</li>
    <li>Nelle regioni interessate dall'attacco il bianco fa solo una mossa: H8.
        Mentre il nero gioca in G7, G8, A8 e B7. Il nero guadagna 3 tempi di gioco.</li>
</ul>
<p>Osserva nel diagramma 3 l'evoluzione della posizione.</p>

<div class="card mx-auto board-card my-3">
    <div class="card-body">
        <div class="match-file-board" data-file="piu-ampio-es1-b.json"></div>
    </div>
    <div class="card-footer text-body-secondary text-center">
        Diagramma 3: evoluzione del diagramma 2.
    </div>
</div>

<h2>Togliamo qualche vantaggio a ovest</h2>

<p>Osserva il diagramma 4.</p>

<div class="card mx-auto board-card my-3">
    <div class="card-body">
        <div class="match-file-board" data-file="piu-ampio-es2-a.json"></div>
    </div>
    <div class="card-footer text-body-secondary text-center">
        Diagramma 4.
    </div>
</div>

<p>Rispetto alla posizione precedente è stato solo cambiato il colore della pedina C6. Così facendo, dopo la mossa
nera in A8, il bianco può rispondere in B7. L'effetto è duplice:</p>
<ul>
    <li>il bianco mantiene la parità nella regione a sud-ovest;</li>
    <li>il bianco perde due tempi di gioco in meno rispetto alla posizione precedente.</li>
</ul>
<p>Studia nel diagramma 5 l'evoluzione della posizione.</p>

<div class="card mx-auto board-card my-3">
    <div class="card-body">
        <div class="match-file-board" data-file="piu-ampio-es2-b.json"></div>
    </div>
    <div class="card-footer text-body-secondary text-center">
        Diagramma 5: evoluzione del diagramma 4.
    </div>
</div>

<hr>

<p>Togliamo un altro vantaggio. Osserva il diagramma 6.</p>

<div class="card mx-auto board-card my-3">
    <div class="card-body">
        <div class="match-file-board" data-file="piu-ampio-es3-a.json"></div>
    </div>
    <div class="card-footer text-body-secondary text-center">
        Diagramma 6.
    </div>
</div>

<p>In questo terzo esempio ho lasciato l'accesso al bianco in B2, e ho cambiato il colore delle pedine sul bordo ovest,
assegnandole al colore attaccante. In questo modo, dopo aver preso A8, il nero non è in grado di allungare il
controllo su tutto il bordo ovest, e perde così un ulteriore tempo di gioco. Inoltre quando sarà costretto a giocare
    a nord-ovest dovrà farlo in B2, consegnando tutta la diagonale A1-H8 al bianco. Guarda nel diagramma 7 cosa succede.</p>

<div class="card mx-auto board-card my-3">
    <div class="card-body">
        <div class="match-file-board" data-file="piu-ampio-es3-b.json"></div>
    </div>
    <div class="card-footer text-body-secondary text-center">
        Diagramma 7: evoluzione del diagramma 6.
    </div>
</div>

<hr>

<p>Quarto esempio: diagramma 8.</p>

<div class="card mx-auto board-card my-3">
    <div class="card-body">
        <div class="match-file-board" data-file="piu-ampio-es4-a.json"></div>
    </div>
    <div class="card-footer text-body-secondary text-center">
        Diagramma 8.
    </div>
</div>

<p>Ho ridato il bordo ovest al bianco, ma adesso è un quattro, non un sei. Lo spazio a sud-ovest
diventa allora una regione dispari. Dopo il solito attacco, quindi, il bianco ha interesse a giocare
in B7 per giocare la parità in quella regione. Perde comunque il bordo ovest, che era già compromesso,
ma almeno non perde altri tempi di gioco. Sequenza nel diagramma 9.</p>

<div class="card mx-auto board-card my-3">
    <div class="card-body">
        <div class="match-file-board" data-file="piu-ampio-es4-b.json"></div>
    </div>
    <div class="card-footer text-body-secondary text-center">
        Diagramma 9: evoluzione del diagramma 8.
    </div>
</div>

<h2>Togliamo qualche vantaggio a est</h2>

<p>Proviamo adesso a modificare la situazione a est, dapprima cambiando la parità nella zona d'attacco e poi
cambiando le pedine sul bordo.</p>

<div class="card mx-auto board-card my-3">
    <div class="card-body">
        <div class="match-file-board" data-file="piu-ampio-es5-a.json"></div>
    </div>
    <div class="card-footer text-body-secondary text-center">
        Diagramma 10.
    </div>
</div>

<p>Ora la regione a sud-est è pari. Quindi dopo l'attacco del nero in G7, la presa dell'angolo in H8 e l'incuneamento
del nero in G8, sarà il bianco a chiudere la regione muovendo in H7. Il nero ha perso tutti i tempi di gioco
che aveva negli esempi precedenti e riuscirà a vincere di strettissima misura. Osserva l'evoluzione
nel diagramma 11.</p>

<div class="card mx-auto board-card my-3">
    <div class="card-body">
        <div class="match-file-board" data-file="piu-ampio-es5-b.json"></div>
    </div>
    <div class="card-footer text-body-secondary text-center">
        Diagramma 11: evoluzione del diagramma 10.
    </div>
</div>

<hr>

<div class="card mx-auto board-card my-3">
    <div class="card-body">
        <div class="match-file-board" data-file="piu-ampio-es6-a.json"></div>
    </div>
    <div class="card-footer text-body-secondary text-center">
        Diagramma 12.
    </div>
</div>

<p>Ho ridato la parità al nero nella regione sud-est, ma ora il bordo est è nero. Quando il nero
accetta l'attacco prendendo l'angolo H8, ottiene l'accesso in H1 e tutto il bordo est.</p>

<div class="card mx-auto board-card my-3">
    <div class="card-body">
        <div class="match-file-board" data-file="piu-ampio-es6-b.json"></div>
    </div>
    <div class="card-footer text-body-secondary text-center">
        Diagramma 13: evoluzione del diagramma 12.
    </div>
</div>

<h2>Conclusioni</h2>

<p>Questa lunga (ma non esaustiva) carrellata di esempi dovrebbe averti convinto che non
basta attaccare un cinque per vincere una partita. Certo è una manovra tatticamente molto interessante
e spesso aiuta a concretizzare una posizione di vantaggio o a salvare una situazione critica.</p>

<p>Ma l'attacco va valutato nel contesto più ampio di... tutta la tavola! Abbiamo lavorato solo
su due regioni d'angolo e tre bordi, ma tutti gli angoli interagiscono e anche il quarto bordo
conta.</p>

<p>A questo punto è difficile trarre delle regole strategiche o tattiche per riconoscere quando
attaccare o non attaccare. La situazione va analizzata, di volta in volta, nei suoi elementi caratteristici.</p>

<p>E in questo sta la bravura di un giocare: avere una visione complessiva del gioco.</p>