<h1>Esaurire l'area di gioco</h1>
<p><b>adattato da: Francesco Marconi, <i>Teoria dell'Othello - seconda parte</i>, Othello News - anno X - n. 2 - 1994.</b>
<a href="https://www.fngo.it/allegati/OthelloNews%20Anno%20X%20n.2.pdf" target="_blank" rel="noopener noreferrer"><i class="bi bi-box-arrow-right"></i></a></p>

<h2>Mosse di riserva</h2>

<p>Prendiamo spunto dal diagramma 1 per un'importante osservazione.</p>

<div class="card mx-auto board-card my-3">
    <div class="card-body">
        <div class="match-file-board" data-file="riempire-area-di-gioco-1.json"></div>
    </div>
    <div class="card-footer text-body-secondary text-center">
        Diagramma 1.
    </div>
</div>

<p>Anche se tocca al bianco, osserviamo per un momento la situazione del nero.
    Questi ha la possibilità di giocare una mossa in <b>B8</b>,
e il bianco non ha alcuna possibilità di impedirglielo,
    almeno nella situazione attuale.</p>

<p>Inoltre il nero, sempre nella posizione attuale, non cede alcun vantaggio al bianco giocando
    in <b>B8</b>: gli offre una mossa in più, la <b>B7</b>, ma è una mossa che il bianco non ha
    interesse a giocare perché cederebbe l'angolo e tutto il bordo ovest.</p>

<p>La mossa in <b>B8</b> è, per così dire, una mossa <b>di riserva</b>, mossa che il nero può eseguire in un qualsiasi
momento, senza fretta.</p>

<h2>Mosse di riserva e tempi di gioco</h2>

<p>Ora analizziamo la situazione del bianco. Ha quattro mosse sicure, tutte a nord: <b>C2</b>,
<b>D2</b>, <b>E2</b> e <b>F2</b>. Però osserva: ognuna di queste mosse gira almeno due delle
pedine esterne del nero. Quindi, se il nero non offre altre
mosse a nord, il bianco può giocare solo tre di quelle quattro mosse. Quindi ha a disposizione
    solo <b>tre <a href="../../intermedio/tempi-di-gioco/chapter.php">tempi di gioco</a></b>.</p>

<p>La mossa di riserva del nero, la <b>B8</b>, fa perdere un tempo all'avversario.
    Lo vediamo nel diagramma 2.</p>

<div class="card mx-auto board-card my-3">
    <div class="card-body">
        <div class="match-file-board" data-file="riempire-area-di-gioco-2.json"></div>
    </div>
    <div class="card-footer text-body-secondary text-center">
        Diagramma 2.
    </div>
</div>

<p>Nella sequenza proposta il nero ha eseguito la sua mossa di riserva
<b>B8</b> che non ha aperto nuove mosse all'avversario.
    Cioè ha <b>fatto perdere un tempo all'avversario</b>.
    Inoltre il nero ha <b>guadagnato dei tempi di gioco</b> grazie al fatto che il bianco,
    giocando a nord,
    gli ha fornito nuove mosse.</p>

<div class="card border-primary mb-3">
	<div class="card-header">Definizione</div>
	<div class="card-body">
		<p class="card-text">Per <b>mossa di riserva</b> si intende una mossa che permette a un giocatore di
            guadagnare un tempo di gioco:</p>
        <ul class="card-text">
            <li>o perché non apre nuove mosse all'avversario;</li>
            <li>o perché le mosse aperte risultano palesemente svantaggiose per l'avversario.</li>
        </ul>
	</div>
</div>

<h2>Quando giocare le mosse di riserva?</h2>

<p>Poiché con la sua mossa di riserva il nero riesce a guadagnare un tempo, dobbiamo chiederci:
<b>quando</b> sarà meglio sfruttare questo guadagno di tempo?</p>

<p>La risposta è: quando, dopo il guadagno di tempo, all'avversario rimangono solo mosse che
    cedono una posizione importante.</p>

<p>Nel diagramma 3 lo vediamo in modo immediato.</p>

<div class="card mx-auto board-card my-3">
    <div class="card-body">
        <div class="match-file-board" data-file="riempire-area-di-gioco-3.json"></div>
    </div>
    <div class="card-footer text-body-secondary text-center">
        Diagramma 3.
    </div>
</div>

<p>Ma ripartiamo dal diagramma 1, e proviamo a immaginare due modi
    (diagramma 4 e 5)
in cui potrebbe svilupparsi la partita.</p>

<div class="row row-cols-1 row-cols-md-2 g-4">
	<div class="col">

		<div class="card mx-auto board-card my-3">
			<div class="card-body">
				<div class="match-file-board" data-file="riempire-area-di-gioco-4.json"></div>
			</div>
			<div class="card-footer text-body-secondary text-center">
				Diagramma 4.
			</div>
		</div>

	</div>
	<div class="col">

		<div class="card mx-auto board-card my-3">
			<div class="card-body">
				<div class="match-file-board" data-file="riempire-area-di-gioco-5.json"></div>
			</div>
			<div class="card-footer text-body-secondary text-center">
				Diagramma 5.
			</div>
		</div>

	</div>
</div>

<p>La differenza tra le due sequenze è che nella prima il nero si tiene da parte il "bonus" della mossa in <b>B8</b>
e lo sfrutta solo quando il bianco ha esaurito tutte le mosse sicure.
    La mossa in <b>B8</b> ha il sapore di un colpo di
grazia.</p>

<p>Nella seconda sequenza, invece, il "bonus" è stato sfruttato subito.
    Il nero ha guadagnato un tempo di gioco.
    Però il bianco, se riesce a non farsi togliere tutte le mosse,
    ha ancora speranze di vincere la partita.</p>

<h2>Esaurire l'area di gioco</h2>

<p>Facciamo un'analisi più approfondita di questa situazione, osservando la schematizzazione della posizione
    del diagramma 1 riportata nel digramma 6.</p>

<div class="card mx-auto board-card my-3">
    <div class="card-body">
        <div class="match-file-board" data-file="riempire-area-di-gioco-6.json"></div>
    </div>
    <div class="card-footer text-body-secondary text-center">
        Diagramma 6.
    </div>
</div>

<p>L'area di gioco del bianco è nettamente più ampia di quella del nero,
    ma ha solo un'area a disposizione:
le sue mosse sono concentrate tutte a nord. Inoltre tocca allo stesso bianco che sarà costretto, alla sua prima mossa,
ad aprire almeno in parte questa sua area di gioco al nero. Una volta che sarà esaurita,
che sarà riempita questa area di gioco, il bianco avrà esaurito le mosse a propria disposizione.</p>

<p>Sarà allora nell'interesse del nero che l'area di gioco del bianco si esaurisca. Ciò è possibile
    <b>solo aiutando il bianco a riempire le case</b>, ovvero:
    <b>giocando lui stesso in quell'area di gioco</b>.</p>

<p>&Egrave; ciò che accade nella sequenza del diagramma 4.</p>

<p>Osserviamo anche i diagrammi 7 e 8:
    il diagramma 7 è relativo alla schematizzazione della posizione dopo la prima mossa della
sequenza del digramma 4, mentre il diagramma 8 è quello della posizione raggiunta
    dopo tutta la sequenza del diagramma 4 ma prima della mossa nera in <b>B8</b>.</p>

<div class="row row-cols-1 row-cols-md-2 g-4">
	<div class="col">

		<div class="card mx-auto board-card my-3">
			<div class="card-body">
				<div class="match-file-board" data-file="riempire-area-di-gioco-7.json"></div>
			</div>
			<div class="card-footer text-body-secondary text-center">
				Diagramma 7.
			</div>
		</div>

	</div>
	<div class="col">

		<div class="card mx-auto board-card my-3">
			<div class="card-body">
				<div class="match-file-board" data-file="riempire-area-di-gioco-8.json"></div>
			</div>
			<div class="card-footer text-body-secondary text-center">
				Diagramma 8.
			</div>
		</div>

	</div>
</div>

<p>Notiamo che dopo la prima mossa del bianco (diagramma 7) per il nero si aprono delle nuove opportunità coincidenti
con l'area di gioco del bianco. Oltre a queste c'è poi la solita mossa in <b>B8</b>.</p>

<p>Se il giocatore nero riempie l'area di gioco del bianco ed evita di sfruttare la mossa di riserva,
    raggiunge la posizione schematizzata nel diagramma 8 dove notiamo che il bianco non ha più mosse
    sicure a propria
disposizione. Adesso tocca al nero che,
effettuando la mossa in <b>B8</b>, lascia il bianco in un grosso guaio.</p>

<p>Identifichiamo perciò la filosofia di gioco che c'è alla base: il nero ha usato successivamente la propria mossa
in <b>B8</b>, ossia ha "conservato" un tempo di gioco utile per il momento in cui si è rivelato più importante.</p>

<div class="card border-primary mb-3">
	<div class="card-header">Strategia</div>
	<div class="card-body">
        <p class="card-text">Devi "aiutare" il tuo avversario a <b>esaurire la sua area di gioco</b>.</p>
        <p class="card-text">Devi conservare le tue <b>mosse di riserva</b> per il momento in cui
            l'avversario non avrà più mosse sicure a disposizione.</p>
	</div>
</div>
