<!DOCTYPE HTML>

<html lang="it">
<head>
	<title>Othello: corso interattivo - Le pedine stabili</title>
	<meta charset="utf-8">
    <meta name="viewport" content="width=device-width, initial-scale=1">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
		  integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js"
			integrity="sha384-YvpcrYf0tY3lHB60NNkmXc5s9fDVZLESaAA55NDzOxhy9GkcIdslK1eN7N6jIeHz" crossorigin="anonymous"></script>
	<link rel="stylesheet" href="../../tao/othello.css#20240410">
    <script type="module">
        import { init } from "../tao/othello.js#20240410";
        document.addEventListener('DOMContentLoaded', init);
    </script>
</head>

<body>

	<div id="othello-content" class="container-xxl mt-4">

		<h1>Le pedine stabili</h1>

		<h2>La tecnica della massimizzazione</h2>

		<p>Nell'Othello vince il giocatore che, al termine delle mosse
		legali, ha il maggior numero di pedine.</p>

		<p>Attenzione: per determinare il vincitore, le pedine vanno contate "al termine delle mosse legali".
			Non è richiesto che durante tutta la partita si abbia il maggior numero di pedine.</p>

		<p>Eppure i principianti tendono a trasformare
		questo obiettivo "a lungo termine" in un obiettivo "a breve termine": a ogni mossa
		girano quante più pedine possibili. Questa è chiamata <b>tecnica della
		massimizzazione</b>.</p>

		<p>Dopo un po' di partite con giocatori più esperti si comprende, tuttavia, che questa
		non è la strategia migliore.</p>

		<p>Un classico esempio è quello del diagramma 1. Il bianco ha 59 pedine,
		mentre il nero ne ha solo una. Chi vincerà?</p>

		<div class="card mx-auto board-card my-3">
			<div class="card-body">
				<div class="match-file-board" data-file="pedine-stabili-diagramma-1.json"></div>
			</div>
			<div class="card-footer text-body-secondary text-center">
    			Diagramma 1: il nero muove e...
			</div>
		</div>

		<p>Il nero vince per 40 a 24!</p>

		<p>Questo è chiaramente un esempio estremo, ma è comunque indicativo. E deve farci riflettere.</p>

		<ul>
		  <li>Perché il nero ha potuto girare tutte quelle pedine?</li>
		  <li>&Egrave; possibile, in qualche modo, garantirsi che alcune pedine non vengano più girate?</li>
		</ul>

		<h2>Le pedine stabili</h2>

		<p>Nota questo fatto:
			<u>una pedina posizionata in un angolo non può più essere girata</u>.
		Infatti non è possibile imprigionarla tra due pedine avversarie
		sulla stessa riga, colonna o diagonale.</p>

		<p>Inoltre, una volta che un angolo è occupato da una pedina, anche le pedine
		adiacenti orizzontalmente o verticalmente del medesimo colore non possono essere girate.
			Per esempio: tutte le pedine mostrate nel diagramma 2 non possono essere girate.</p>

		<div class="card mx-auto board-card my-3">
			<div class="card-body">
				<div class="match-file-board" data-file="pedine-stabili-diagramma-2.json"></div>
			</div>
			<div class="card-footer text-body-secondary text-center">
    			Diagramma 2: pedine stabili.
			</div>
		</div>

		<div class="card border-primary mb-3">
			<div class="card-header">Definizione</div>
			<div class="card-body">
				<p class="card-text">Chiamiamo <b>stabili</b> le pedine che non possono essere girate.</p>
			</div>
		</div>

		<p>Le pedine posizionate negli angoli sono sempre stabili, grazie alla loro particolare posizione sulla
		tavola.</p>

		<p>Altre pedine possono diventare stabili, per esempio se adiacenti a un angolo. Hai già visto il diagramma 2
		in cui tutte le pedine sono stabile. Ma ne possiamo aggiungere altre: anche tutte le pedine del diagramma 3
		sono stabili.</p>

		<div class="card mx-auto board-card my-3">
			<div class="card-body">
				<div class="match-file-board" data-file="pedine-stabili-diagramma-3a.json"></div>
			</div>
			<div class="card-footer text-body-secondary text-center">
    			Diagramma 3: pedine stabili.
			</div>
		</div>

		<p>Ma attenzione: non è sempre facile capire se una pedina è stabile o meno. Per esempio,
			la pedina G2 del diagramma 4 non è stabile perché può ancora essere girata con
		la mossa H3 del bianco. La stessa cosa vale per B3: può essere girata dal bianco muovendo in A4.
			Sono stabili, invece, tutte le pedine nere della colonna H.
			Come pure sono stabili le pedine nere della colonna A e la pedina in B1.
			Anche le pedine C1, D1, E1 ed F1 sono stabili: anche se non sono
		appoggiate a un angolo di uguale colore non possono essere girate.
		Non sono stabili, infine, le pedine bianche della riga 8: possono essere girate dal nero muovendo in B8
		(e diventano stabili).</p>

		<div class="card mx-auto board-card my-3">
			<div class="card-body">
				<div class="match-file-board" data-file="pedine-stabili-diagramma-4a.json"></div>
			</div>
			<div class="card-footer text-body-secondary text-center">
    			Diagramma 4: la pedina G2 non è stabile.
			</div>
		</div>

		<p>Mettiti alla prova con il conteggio di pedine stabili. Nella posizione del diagramma 5, il nero ha un'unica
		pedina che, essendo in un angolo, è stabile. Sapresti dire quante delle ?? pedine bianche sono stabili?</p>

		<div class="card mx-auto board-card my-3">
			<div class="card-body">
				<div class="match-file-board" data-file="pedine-stabili-diagramma-5.json"></div>
			</div>
			<div class="card-footer text-body-secondary text-center">
    			Diagramma 5: quante pedine stabili ha il bianco? (Esempio di Alessandro Di Mattei.)
			</div>
		</div>

		<p>Per tornare all'esempio iniziale, quello del diagramma 1, il bianco ha perso perché aveva molte pedine
			instabili, che il nero è riuscito a girare in poche mosse.</p>

		<div class="card border-primary mb-3">
			<div class="card-header">Strategia</div>
			<div class="card-body">
				<p class="card-text">Non preoccuparti di massimizzare il numero di pedine del tuo colore.
				Preoccupati di <b>massimizzare il numero di pedine stabili</b>.</p>
			</div>
		</div>

		<p>Quindi <b>gli angoli sono caselle strategicamente molto importanti</b>.
			Se conquistati, possono aiutarti a raggiungere la vittoria.</p>

		<p>Attenzione: "possono aiutarti". Dopotutto un angolo è un'unica pedina che conta per 1 ai fini del
		punteggio. Ma se partendo da un angolo riesci a estendere il controllo su tutta la tavola, conquisterai
		la vittoria facilmente.</p>

		<p>Per esempio, nella
		situazione del diagramma 6, il nero può muovere nell'angolo H8; nella sua mossa successiva
		potrà poi giocare in H2, conquistando altre 6 pedine stabili; dopo ancora può giocare in C8
		e conquistare altre 5 pedine stabili.</p>

		<div class="card mx-auto board-card my-3">
			<div class="card-body">
				<div class="match-file-board" data-file="pedine-stabili-diagramma-5a.json"></div>
			</div>
			<div class="card-footer text-body-secondary text-center">
    			Diagramma 6: il nero può conquistare delle pedine stabili.
			</div>
		</div>

		<h1>Le caselle X e C</h1>

		<p>Per non cedere all'avversario gli angoli, è necessario
		giocare con molta attenzione nelle caselle X e nelle caselle C.</p>

		<p>Per esempio, se nella situazione del diagramma 7 il bianco gioca in B7, il nero potrà
		conquistare l'angolo A8.</p>

		<div class="card mx-auto board-card my-3">
			<div class="card-body">
				<div class="match-file-board" data-file="pedine-stabili-diagramma-6a.json"></div>
			</div>
			<div class="card-footer text-body-secondary text-center">
    			Diagramma 7: mossa al bianco.
			</div>
		</div>

		<p>A volte una mossa in una casella X (o una casella C) può sembrarti sicura perché l'avversario non
			ha accesso all'angolo. Ma è possibile
		che questi riesca in una o più mosse a procurarsi le pedine necessarie per raggiungerlo.</p>

		<p>Nel diagramma 8 il bianco gioca in G2, rassicurato dal fatto che il nero non può andare nell'angolo. Ma...</p>

		<div class="card mx-auto board-card my-3">
			<div class="card-body">
				<div class="match-file-board" data-file="pedine-stabili-diagramma-7a.json"></div>
			</div>
			<div class="card-footer text-body-secondary text-center">
    			Diagramma 8: conquista di un angolo.
			</div>
		</div>

		<p>Anche muovere in una casella C, specie se isolata, è un notevole rischio. Nel diagramma
		9 il nero ha appena giocato nella casella B1, evidentemente non si è accorto che
		il bianco infatti ha la certezza di occupare l'angolo A1 in due mosse.</p>

		<div class="card mx-auto board-card my-3">
			<div class="card-body">
				<div class="match-file-board" data-file="pedine-stabili-diagramma-8a.json"></div>
			</div>
			<div class="card-footer text-body-secondary text-center">
    			Diagramma 9: conquista di un angolo.
			</div>
		</div>

		<h2>Sacrifici e vantaggi</h2>

		<p>Riassumo gli ultimi punti cui siamo arrivati.</p>

		<ul>
			<li>Gli angoli e le pedine adiacenti a essi sono stabili.</li>
			<li>Quindi, conquistare un angolo è strategicamente importante.</li>
			<li>Quindi, può essere pericoloso giocare nelle caselle X e nelle caselle C.</li>
		</ul>

		<p>Attenzione però: non è vero in assoluto che conquistare un angolo porti alla vittoria,
		come non è vero in assoluto che giocare in una casella X porti alla sconfitta.</p>

		<p>Spesso può essere estremamente vantaggioso sacrificare un angolo per ottenere dei vantaggi
		maggiori, soprattutto se in termini di pedine stabili.</p>

		<p>Guarda, per esempio, la partita di diagramma 10.</p>

		<div class="card mx-auto board-card my-3">
			<div class="card-body">
				<div class="match-file-board" data-file="pedine-stabili-diagramma-9.json"></div>
			</div>
			<div class="card-footer text-body-secondary text-center">
    			Diagramma 10: sacrificio di un angolo in cambio di pedine stabili.
			</div>
		</div>

		<p>La mossa che il nero ha giocato è un attacco alle cinque pedine bianche
		del lato sud. Nell'Othello, quasi tutti gli attacchi prevedono il sacrificio di un angolo
		in cambio di un considerevole numero di pedine stabili (o di una posizione migliore).</p>

	</div>

</body>
</html>
