        <h1>Classificazione delle formazioni di bordo</h1>

        <h2>Formazioni stabili o bilanciate</h2>

        <p>Hanno la caratteristica di essere simmetriche rispetto all'asse centrale della tavola
        da gioco e di non essere allargabili. Sono essenzialmente tre (diagramma 1):
        il "sei" (bordo nord), il "quattro" (bordo sud) e il "due più due" (bordo est).</p>

		<div class="card mx-auto board-card my-3">
			<div class="card-body">
				<div class="match-file-board" data-file="formazioni-di-bordo-1.json"></div>
			</div>
			<div class="card-footer text-body-secondary text-center">
                Diagramma 1: esempi di formazioni bilanciate.
			</div>
		</div>

        <p>Il <b>sei</b> è una formazione piuttosto forte in quanto è inattaccabile. Tuttavia non è
        facile da realizzare dato il numero elevato di pedine da impiegare. Il suo principale
        difetto è che cedendo un angolo dei due che giacciono sul lato occupato, si perde
        immediatamente anche l'altro. Sono in pratica inibite le due caselle X adiacenti al
        sei.</p>

        <p>Il <b>quattro</b> è decisamente più debole, infatti la caselle C che restano libere tra
        gli angoli e tale struttura possono essere facilmente sfruttate negli attacchi finali
        per guadagnare o l'intero lato o dei tempi di gioco.
        Per un esempio si veda il diagramma 2.
        Il quattro assume sfumature diverse a seconda del colore delle pedine poste sopra le due
        caselle A. Molto debole è quello composto da tutte pedine dello stesso colore.</p>

        <div class="card mx-auto board-card my-3">
			<div class="card-body">
				<div class="match-file-board" data-file="formazioni-di-bordo-2.json"></div>
			</div>
			<div class="card-footer text-body-secondary text-center">
                Diagramma 2: un doppio attacco a un quattro.
			</div>
		</div>

        <p>Il <b>due più due</b> ha caratteristiche simili alla precedente formazione, verrà trattato
            nel livello avanzato.</p>

        <h2>Formazioni sbilanciate</h2>

        <p>Sono tutte quelle formazioni compatte che comprendono una casella C.</p>

        <p>Ci sono numerosi tipi di bordi sbilanciati e ciascuno prende il nome dal
        numero di pedine coinvolte, anche se la nomenclatura non è sempre rigorosa.
        Nel diagramma 3 si ha nel bordo nord un "cinque", nel bordo
        ovest un "quattro sbilanciato", nel bordo sud un "quattro più uno" (che è una
        formazione doppiamente sbilanciata) e sul bordo est un "tre più uno".</p>

        <div class="card mx-auto board-card my-3">
			<div class="card-body">
				<div class="match-file-board" data-file="formazioni-di-bordo-3.json"></div>
			</div>
			<div class="card-footer text-body-secondary text-center">
                Diagramma 3: alcuni tipi di bordi sbilanciati.
			</div>
		</div>

        <p>Un gruppo sbilanciato di meno di cinque pedine è sempre <b>forzabile</b>: se l'avversario
        occupa la casella immediatamente adiacente a tale gruppo le possibili scelte sono due:
        o rassegnarsi a perdere un angolo o girare l'ultima pedina posata, cosa che spesso
        comporta effetti collaterali dannosi. Nel diagramma 4 è illustrato un caso del genere.</p>

        <div class="card mx-auto board-card my-3">
			<div class="card-body">
				<div class="match-file-board" data-file="formazioni-di-bordo-4.json"></div>
			</div>
			<div class="card-footer text-body-secondary text-center">
                Diagramma 4: la forzatura di un tre sbilanciato.
			</div>
		</div>

        <h2>Formazioni incomplete</h2>

        <p>Sono tutte quelle formazioni che lasciano possibilità di una mossa a tutti e due i
        giocatori. L'eventuale chiusura del gruppo genera, di solito, una struttura debole
        (cinque, quattro sbilanciato, ...). Il diagramma 5 riproduce una situazione di gioco in
        cui tutti i bordi sono occupati in modo incompleto. Spesso si verifica che se un giocatore
        chiude uno di questi gruppi, immediatamente dopo il suo avversario ne chiude uno analogo.</p>

        <div class="card mx-auto board-card my-3">
			<div class="card-body">
				<div class="match-file-board" data-file="formazioni-di-bordo-5.json"></div>
			</div>
			<div class="card-footer text-body-secondary text-center">
                Diagramma 5: esempi di formazioni incomplete.
			</div>
		</div>

        <h2>Formazioni aperte</h2>

        <p>Sono tutti quei gruppi che possono essere allargati solo da chi li possiede. Queste sono
        senza dubbio le strutture più forti in quanto costituiscono un enorme vantaggio in termini
        di tempi di gioco. Difficilmente realizzabili, costituiscono spesso un elemento
        determinante ai fini del successo finale.</p>

        <p>Nel diagramma 6 il bianco possiede un gruppo di questo tipo nel bordo sud. Si vede come
        il quattro possa essere allargato a un sei senza che per il nero ci sia possibilità
        di replica. In pratica il bianco gode del vantaggio di due tempi di gioco, che potrà far
        valere nel momento più opportuno.</p>

        <div class="card mx-auto board-card my-3">
			<div class="card-body">
				<div class="match-file-board" data-file="formazioni-di-bordo-6.json"></div>
			</div>
			<div class="card-footer text-body-secondary text-center">
                Diagramma 6: una formazione aperta.
			</div>
		</div>
