<h2>La prima storica manovra Landau</h2>

<p>Ted Landau è stato un campione americano negli anni 80.</p>

<p>La posizione del diagramma <span data-board-def="landau-1"></span> è tratta da una partita per corrispondenza (quando
Internet ancora non esisteva) dove Landau giocava con il nero. Tu dove giocheresti?</p>

<p>Segui la sequenza proposta, passata alla storia come <i>manovra Landau</i>.</p>

<board data-type="show" data-label="landau-1" data-file="landau-1.json"></board>

<p>Una manovra così complessa ha bisogno, chiaramente di diversi elementi che concorrono alla sua riuscita.</p>

<p>L'elemento fondamentale è il controllo del
controbordo. E tale controllo viene ottenuto cedendo un bordo e uno o due angoli all'avversario. &Egrave; questa
    la caratteristica delle manovre Landau.</p>

<p>Quindi, tornando alla posizione di partenza (diagramma <span data-board-ref="landau-1-controbordo"></span>),
    il primo elemento da cogliere è come le mosse in <b>A5</b> e
in <b>A7</b> abbiano sì concesso il bordo al giocatore attaccato (frecce gialle), ma abbiano reso possibile il controllo del
controbordo (frecce rosse).</p>

<board data-type="show" data-label="landau-1-controbordo" data-file="landau-1-controbordo.json"></board>

<p>Il secondo elemento (diagramma <span data-board-ref="landau-1-accessi"></span>)
    è dato dalle condizioni adatte per giocare lo swindle vero e proprio una volta che il
bordo è stato ceduto e il controbordo conquistato. In particolare:</p>
<ul>
    <li>il colore attaccato non deve avere mosse a disposizioni nelle caselle rimaste libere, e questo
    è garantito dal fatto che le pedine della colonna <b>3</b> adiacenti sono tutte del colore attaccato
    (bordi gialli);</li>
    <li>il colore attaccante deve aver la possibilità di giocare nelle caselle <b>X</b> senza concedere la
    replica all'avversario nelle caselle <b>C</b> adiacenti, e questo è garantito dal fatto che l'attaccato
    controlla i controbordi (bordi rossi).</li>
</ul>

<board data-type="show" data-label="landau-1-accessi" data-file="landau-1-accessi.json"></board>

<p>Ma c'è un altro elemento che vale la pena sottolineare. Il bordo che il nero ha ceduto al bianco risulta
essere completamente passivo. Infatti quelle otto pedine (che, essendo stabili, il bianco terrà fino
alla fine della partita) non offrono nessuna mossa e, vista la conformazione degli altri bordi e i
tempi di gioco che perderà, il bianco non avrà la possibilità di ottenere nuove pedine centrali. C'è il forte rischio
    che alla fine della partita il bianco avrà solo quelle otto pedine.</p>

<h2>Lo studio di Landau</h2>

<p>Lo stesso Ted Landau scrisse un articolo per la rivista americana Othello Quarterly in cui descrisse la
manovra che poi ha assunto il suo stesso nome. In questo articolo ha portato diversi esempi, anche più semplici
della prima storica manovra. E ha suddiviso questi esempi in due categorie:</p>
<ul>
    <li>le <b>manovre Landau</b>: in cui l'attaccante cede un angolo e gioca uno swindle nella regione dell'angolo opposto;</li>
    <li>le <b>manovre semi-Landau</b>: in cui l'attaccante cede un angolo e gioca uno swindle nella regione dell'angolo ceduto.</li>
</ul>
<p>Si tratta quindi di situazioni più semplici rispetto a quella presentata prima.
    E, essendo più semplici, risultano anche meno rare.</p>
<p>Questa pagina prosegue con le manovre Landau propriamente dette; le semi-Landau vengono
    rimandate alla prossima pagina.</p>
<p>Quello che hanno in comune tutte queste manovre è il controllo del controbordo che permette di mettere
in atto lo swindle.</p>

<h2>Un esempio più semplice</h2>

<p>La posizione del diagramma <span data-board-ref="landau-2"></span> è l'esempio tipico di
    una trappola di Boscov.</p>

<p>Il nero ha la possibilità di cedere il bordo e l'angolo a nord-ovest. Ma poi riesce a prendere il controllo
    del controbordo nord e, grazie a questo, giocare
uno swindle nella regione a nord-est.</p>

<board data-type="show" data-label="landau-2" data-file="landau-2.json"></board>
