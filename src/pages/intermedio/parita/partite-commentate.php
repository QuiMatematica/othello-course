<h1>Parità: partite commentate</h1>

<h2>Seeley - Suekuni (WOC 2004)</h2>

<p>Il primo esempio è tratto dalla seconda partita della finale del Campionato del
Mondo del 2004, tenutosi a Londra. La partita è tra l'americano Ben Seeley (nero)
e il giapponese Makoto Suekuni (bianco). Il bianco ha scelto fin dalle prime mosse
di uscire da un'apertura pari, sperando di cogliere l'avversario impreparato.</p>

<p>Dopo la mossa 48 giungono alla posizione mostrata nel diagramma 1.</p>

<div class="card mx-auto board-card my-3">
    <div class="card-body">
        <div class="match-file-board" data-file="partite-commentate-1.json"></div>
    </div>
    <div class="card-footer text-body-secondary text-center">
        Diagramma 1: Seeley - Suekuni (WOC 2004).
    </div>
</div>

<p>&Egrave; necessario,
a questo punto, analizzare punti di forza e punti deboli dei due colori:</p>

<ul>
  <li>il nero ha la parità in due regioni dispari (nord-ovest e sud-ovest);</li>
  <li>il bianco ha la parità in una regione dispari (nord-est);</li>
  <li>la regione di sud-est è dispari, ma entrambe i giocatori possono
  accedervi;</li>
  <li>il nero ha un cinque sul bordo est che è già stato attaccato.</li>
</ul>

<p>Tocca al nero. Guardando solamente alla parità dovrebbe cercare di conservare inalterate,
il più a lungo possibile, le due aree a ovest e giocare nell'area dispari
a sud-est. Ma giocare qui significa muovere in H7 o in G8: tra le due la "meno peggio"
è sicuramente la prima, che fa perdere solo il bordo est.</p>

<p>Ma cos'è più importante? Il bordo o la parità? Ebbene, come l'americano sa molto
bene, è molto più importante la parità che, a fine partita, può dare ben di più delle
otto pedine perse sul bordo. Il diagramma 2 mostra il finale giocato (che è perfetto).</p>

<div class="card mx-auto board-card my-3">
    <div class="card-body">
        <div class="match-file-board" data-file="partite-commentate-2.json"></div>
    </div>
    <div class="card-footer text-body-secondary text-center">
        Diagramma 2: Seeley - Suekuni (WOC 2004).
    </div>
</div>

<p>In effetti il nero non aveva molto altro da fare. Giocare in A7, per esempio,
significava lasciare al bianco muovere in H7, a cui sarebbe seguito H8 e G8. Il nero,
quindi, era costretto a muovere a nord-ovest, mentre il bianco conservava la sua regione
a nord-est.</p>

<h2>Caspard - Hoehne (WOC 2003)</h2>

<p>Il secondo esempio è tratto dalla partita tra Emmanuel Caspard e Andreas Hoehne
giocata ai Campionati Mondiali di Stoccolma, nel 2003, durante il match di spareggio
per l'accesso alle semifinali. Il commento è di Donato Barnaba ("Nero su Bianco", numero 2, giugno 2004).</p>

<p>Fino alla mossa 46 (diagramma 3), la partita ha seguito le linee ben note della
Tanida e si è sviluppata in condizioni di sostanziale equilibrio.</p>

<div class="card mx-auto board-card my-3">
    <div class="card-body">
        <div class="match-file-board" data-file="partite-commentate-3.json"></div>
    </div>
    <div class="card-footer text-body-secondary text-center">
        Diagramma 3: Caspard - Hoehne (WOC 2003).
    </div>
</div>

<p>La mossa è al nero e Caspard si gioca l'ultima chance per poter ancora sperare
di accedere alla semifinale. Analizziamo gli aspetti statici della posizione senza
entrare, per il momento, nel dettaglio delle sequenze giocabili:</p>

<ul>
  <li>Il nero ha una debolezza rappresentata dalla pedina in A2: un bordo sbilanciato.
  La debolezza consiste nel fatto che una mossa del bianco in A3 "costringerebbe" il nero
  a prendere immediatamente in A7, pena la perdita senza compensazione di due tempi di gioco
  (A3 e A1).</li>
  <li>Il bianco non ha la possibilità di giocare per primo nello spazio dispari formato da
  tre caselle vuote e adiacente all'angolo sud-ovest. In altre parole, ha perso la parità
  locale in quell'angolo e globale in tutta la scacchiera. Infatti, se nessuno dei due
  giocatori sarà costretto a passare, il nero giocherà l'ultima mossa nel resto della
  scacchiera e due mosse su tre nell'angolo sud-ovest.</li>
  <li>Il bianco ha un cinque sul bordo sud. Il nero potrà sfruttare tale debolezza nelle
  prossime mosse guadagnando un tempo e attaccando il cinque con una mossa in G7. Anche il nero
  ha un cinque sul bordo est, ma questa debolezza è già stata sfruttata dal bianco che lo ha
  attaccato alla mossa 42.</li>
</ul>

<p>Non mi sembra che ci siano altri elementi strategici da prendere in considerazione. Per
esempio, non esistono rischi di controllo delle diagonali da parte di nessuno dei giocatori
perché la pedina nera in D5 e quella bianca in E5 non potranno più cambiare colore.</p>

<p>Qual è la mossa giusta? Il diagramma 3 riporta la sequenza giocata da Caspard. Il
diagramma 4 riporta la sequenza derivante dalla scelta corretta.</p>

<div class="row row-cols-1 row-cols-md-2 g-4">
    <div class="col">

        <div class="card mx-auto board-card my-3">
            <div class="card-body">
                <div class="match-file-board" data-file="partite-commentate-4.json"></div>
            </div>
            <div class="card-footer text-body-secondary text-center">
                Diagramma 4: l'errore di Caspard.
            </div>
        </div>

    </div>
    <div class="col">

        <div class="card mx-auto board-card my-3">
            <div class="card-body">
                <div class="match-file-board" data-file="partite-commentate-5.json"></div>
            </div>
            <div class="card-footer text-body-secondary text-center">
                Diagramma 5: la mossa giusta.
            </div>
        </div>

    </div>
</div>

<p>Valutare la convenienza dello scambio è un'operazione non semplice da fare in tempi brevi
ma è comunque opportuno tenere presente che nel finale di partita, le pedine tendono rapidamente a
diventare stabili e di conseguenza il valore degli angoli non è più predominante come nel centro
partita. In molti casi ci si può permettere di cederli all'avversario in cambio della parità.</p>
