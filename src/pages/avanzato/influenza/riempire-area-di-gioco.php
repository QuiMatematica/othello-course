<h1>Esaurire l'area di gioco</h1>
<p><b>adattato da: Francesco Marconi, <i>Teoria dell'Othello - seconda parte</i>, Othello News - anno X - n. 2 - 1994.</b></p>

<h2>Mosse di riserva</h2>

<p>Prendiamo spunto dal diagramma 1 per un'importante osservazione.</p>

<div class="card mx-auto board-card my-3">
    <div class="card-body">
        <div class="match-file-board" data-file="riempire-area-di-gioco-1.json"></div>
    </div>
    <div class="card-footer text-body-secondary text-center">
        Diagramma 1.
    </div>
</div>

<p>Notiamo che il nero ha la possibilità di eseguire una mossa in <b>B8</b>.
Tocca al bianco, è vero, ma il bianco non ha alcuna possibilità di impedire la mossa futura del nero,
almeno dalla situazione attuale.
D'altra parte il nero, sempre per la posizione attuale, non cede alcun vantaggio al bianco giocando una futura
<b>B8</b>: farebbe diventare esterna la pedina in <b>C7</b>, esterna a causa della casa libera <b>B7</b>,
ma <b>B7</b> è già una casa libera a cui il bianco può accedere, perciò il nero giocando in <b>B8</b>
aprirebbe al bianco una mossa in <b>B7</b> che "già ha". O, più semplicemente, il nero giocando in <b>B8</b>
non darebbe "nuove" mosse al bianco.</p>

<p>Inoltre, se osserviamo anche superficialmente la posizione del diagramma 1, la mossa in <b>B7</b> non è sicuramente
una buona mossa, in quanto cederebbe una posizione molto importante quale l'angolo in <b>A8</b>.</p>

<p>La mossa in <b>B8</b> è, per così dire, una mossa di "riserva", mossa che il nero può eseguire in un qualsiasi
momento, senza fretta.</p>

<h2>Mosse di riserva e tempi di gioco</h2>

<p>La mossa di riserva farà perdere un tempo all'avversario, vediamo nel diagramma 2 come.</p>

<div class="card mx-auto board-card my-3">
    <div class="card-body">
        <div class="match-file-board" data-file="riempire-area-di-gioco-2.json"></div>
    </div>
    <div class="card-footer text-body-secondary text-center">
        Diagramma 2.
    </div>
</div>

<p>Nella sequenza proposta il nero ha eseguito la sua mossa di riserva
<b>B8</b> che non ha aperto nuove mosse all'avversario. Ha cioè <b>fatto perdere un tempo all'avversario</b> e,
ovviamente, ne ha <b>guadagnati</b> a sua volta grazie al fatto che il bianco giocando ha dato nuove mosse al
nero.</p>

<p>Notiamo perciò la grossa forza che possiedono le mosse di riserva e quanto possa essere importante possederne.</p>

<div class="card border-primary mb-3">
	<div class="card-header">Definizione</div>
	<div class="card-body">
		<p class="card-text">Per <b>mossa di riserva</b> su intende una mossa che permette a un giocatore di
        guadagnare un tempo di gioco o non aprendo nuove mosse all'avversario o perché le mosse aperte
        risulterebbero palesemente svantaggiose per l'avversario.</p>
	</div>
</div>

<h2>Quando giocare le mosse di riserva?</h2>

<p>Poiché con la sua mossa di riserva abbiamo visto come il nero riesce a guadagnare un tempo, dobbiamo chiederci:
<b>quando</b> sarà meglio per il nero sfruttare questo guadagno di tempo?</p>

<p>La risposta è solo di due tipi:</p>

<ol>
    <li>Quando, dopo il guadagno di tempo, all'avversario rimane come unica possibilità quella di cedere una posizione
    importante (per esempio un angolo).</li>
    <li>Quando al nero restano solo mosse che darebbero forti vantaggi all'avversario (in termini di tempo o
    di influenza o di guadagno di posizioni).</li>
</ol>

<p>Il primo caso è abbastanza di immediata comprensione e lo vediamo nel diagramma 3.</p>

<div class="card mx-auto board-card my-3">
    <div class="card-body">
        <div class="match-file-board" data-file="riempire-area-di-gioco-3.json"></div>
    </div>
    <div class="card-footer text-body-secondary text-center">
        Diagramma 3.
    </div>
</div>

<p>Il secondo caso è da spiegare più a fondo. La facciamo ripartendo dal diagramma 1, provando a immaginare due modi
    (diagramma 4 e 5)
con cui potrebbe svilupparsi la partita (gli sviluppi vanno preso solo a titolo di esempio, ovviamente).</p>

<div class="row row-cols-1 row-cols-md-2 g-4">
	<div class="col">

		<div class="card mx-auto board-card my-3">
			<div class="card-body">
				<div class="match-file-board" data-file="riempire-area-di-gioco-4.json"></div>
			</div>
			<div class="card-footer text-body-secondary text-center">
				Diagramma 4.
			</div>
		</div>

	</div>
	<div class="col">

		<div class="card mx-auto board-card my-3">
			<div class="card-body">
				<div class="match-file-board" data-file="riempire-area-di-gioco-5.json"></div>
			</div>
			<div class="card-footer text-body-secondary text-center">
				Diagramma 5.
			</div>
		</div>

	</div>
</div>

<p>La differenza tra le due sequenze è che nella prima il nero si tiene da parte il "bonus" della mossa in <b>B8</b>
e lo sfrutta solo quando il bianco ha esaurito tutte le mosse. La mossa in <b>B8</b> ha il sapore di un colpo di
grazia.</p>

<p>Nella seconda sequenza invece il "bonus" è sfruttato subito, risultato è che se il bianco riuscirà a non farsi togliere
tutte le mosse ha ancora speranze di vincere la partita.</p>

<h2>Esaurire l'area di gioco</h2>

<p>Facciamo un'analisi più approfondita di questa situazione, osservando la schematizzazione della posizione
    del diagramma 1 riportata nel digramma 6.</p>

<div class="card mx-auto board-card my-3">
    <div class="card-body">
        <div class="match-file-board" data-file="riempire-area-di-gioco-6.json"></div>
    </div>
    <div class="card-footer text-body-secondary text-center">
        Diagramma 6.
    </div>
</div>

<p>L'area di gioco del bianco è nettamente più ampia di quella del nero, ma ha solo questa a propria disposizione,
le sue mosse sono concentrate solo qui. Inoltre tocca allo stesso bianco che sarà costretto, alla sua prima mossa,
ad aprire almeno in parte questa sua area di gioco al nero. Una volta che sarà esaurita,
che sarà completata questa area di gioco, il bianco avrà anche esaurito le mosse a propria disposizione.</p>

<p>Sarà allora nell'interesse del nero che l'area di gioco del bianco si esaurisca. Ciò è possibile
<b>solo aiutandolo a riempire le case</b>, ossia giocando lui stesso in questa area di gioco.</p>

<p>Ciò comporta due vantaggi:</p>
<ul>
    <li>il primo lo abbiamo già visto, vengono esaurite le mosse del bianco (riempimento del piano di gioco);</li>
    <li>l'altro è che il nero risolve il problema di dover eseguire delle mosse (alternativamente al bianco)
    e quindi non apre nuove opportunità all'avversario o non è costretto a giocare in altre zone della tavola.</li>
</ul>

<p>&Egrave; ciò che accade nella sequenza del diagramma 4.</p>

<p>Osserviamo anche i digrammi 7 e 8: il diagramma 7 relativo alla schematizzazione della posizione dopo la prima mossa della
sequenza del digramma 4, il diagramma 8 dopo tutta la sequenza del diagramma 4 ma prima della mossa nera in <b>B8</b>.</p>

<div class="row row-cols-1 row-cols-md-2 g-4">
	<div class="col">

		<div class="card mx-auto board-card my-3">
			<div class="card-body">
				<div class="match-file-board" data-file="riempire-area-di-gioco-7.json"></div>
			</div>
			<div class="card-footer text-body-secondary text-center">
				Diagramma 7.
			</div>
		</div>

	</div>
	<div class="col">

		<div class="card mx-auto board-card my-3">
			<div class="card-body">
				<div class="match-file-board" data-file="riempire-area-di-gioco-8.json"></div>
			</div>
			<div class="card-footer text-body-secondary text-center">
				Diagramma 8.
			</div>
		</div>

	</div>
</div>

<p>Notiamo che dopo la prima mossa del bianco (diagramma 7) per il nero si aprono delle nuove opportunità coincidenti
con l'area di gioco del bianco. Oltre a questo c'è poi la solita mossa in <b>B8</b>.</p>

<p>Il giocatore nero riempiendo l'area di gioco del bianco invece di sfruttare la mossa in <b>B8</b> può raggiungere,
per esempio, la posizione schematizzata nel diagramma 8 dove notiamo che il bianco non ha più mosse a propria
disposizione, se ne escludiamo una che cede grossi vantaggi all'avversario. Adesso tocca al nero che
effettuando la banale mossa in <b>B8</b> lascia il bianco in un grosso guaio.</p>

<p>Identifichiamo perciò la filosofia di gioco che c'è alla base: il nero ha usato successivamente la propria mossa
in <b>B8</b>, ossia si è "conservato" un tempo di gioco utile per momenti in cui si è rivelato più importante.</p>